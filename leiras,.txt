Készítettem egy ESP32 S3 programot, amely USB WEB serial kapcsolatot hoz létre PC-vel, mobillal. Az érdekessége, hogy a WEb lap is az ESP-n van, onnan nyithatja meg a PC. USB-n csatlakoztatva a mikrokontroller (ESP32 S3) úgy viselkedik, mint egy pendrive, rajta egyetlen index.html fájl. Ezt megnyitva a weblap tartalmaz egy java scriptet, ami WEB Serial kapcsolatba léphet az usb porton keresztül a mikrokontrollerrel.

Így lehetőség van adatok megjelenítésére a weblapon, a uC beállítására a weblapon levő kezelőszervekkel, több különböző weblap megjelenítésére stb. 

A példa programom olyan S3 boardon fut, amelyen WS2812 3 színű Led van a 48-as pin-en. A Web lapon 3 gomb van, ezzel lehet kapcsolgatni a Led-eket. Persze ez csak egyszerű példa, könnyen lehet bármilyen tényleges feladathoz módosítani.

A megoldást nehezítette, hogy az ESP32-höz készült, a belső flash-t használni képes fájlrendszerek nem kompatibilisek a FATxx fájlrendszerrel, a PC nem ismeri fel ezeket. Ezt a problémát az Arduino Examples/USB/CDC példában úgy oldották meg, hogy egy statikus FAT12 képet hoztak létre, amely olyan, mint egy valódi fájlrendszer a memóriában. 

Ezt a programot alakítottam át úgy, hogy a feladathoz szükséges .html fájlt tartalmazó statikus kép kerüljön a helyére. A .html fájl tartalmazza azt a java scriptet, amely aztán Web Serial kapcsolatot hoz létre. 

Az adott feladathoz szükséges index.html a hava scripttel a következő módon kerül a kódba:
- meg kell írni a .html kódod a java scripttel, ezt én a példához AI segítséggel készítettem
- készítettem egy Python programot, amely az index.html-t index.img-re alakítja. (ez tesztelhető önállóan, mountolni kell mint egy disk image-ettm és megnyitni)
- aztán készítettem egy olyan python kódot, ami ezt egy header fájllá alakítja, ez van include-olva a main.c-be
- így bármilyen html&javascript beilleszthető, ami elfér a flash-ben     

 A megoldás működik minden olyan ESP32 boardon, amelyen az USB CDC Espressif példa lefut - kivéve persze a 3 színű Led-et. 

Ha ez a megoldás érdekel valakit, felteszem a netre.
